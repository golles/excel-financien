# excel-financien
Een simpele Excel spreadsheet voor het beheren van de (persoonlijke) financiën. Nadat ik regelmatig de vraag kreeg over hoe ik mijn financiën beheer, heb ik besloten deze Excel spreadsheet te delen.

## Uitleg
Hieronder een korte uitleg over het gebruik van het Excel spreadsheet. Voor het gebruik is een basiskennis  Excel handig, niet perse een vereiste.

### Downloaden
Het downloaden van de Excel sheet is eenvoudig, klik bovenaan deze pagina op het knopje releases.
Hier is een overzicht met alle versies van de spreadsheet. Download hier de versie die je wilt. Het is aan te raden de bovenste versie te nemen, dit is de meest recente.
Klik op "Source code (zip)" en het downloaden zal gelijk beginnen. Op de computer kun je dit bestand uitpakken en openen in Excel.

### Tabblad overzicht
Op dit tabblad is een overzicht te vinden van de ingevulde financiën gegevens. Als je het bestand net gedownload hebt, dan zijn deze gegevens gebaseerd op de voorbeeld data die standaard in het document staat. Wanneer je al je eigen gegevens ingevuld hebt, dan zal dit een reëel beeld geven over jouw financiële situatie.

### Tabblad inkomsten
Op dit tabblad kun je al je inkomsten invullen, elke op een eigen regel (er zijn 10 vakjes, maar wie heeft er nu zoveel??). Je kunt elk een eigen naam geven, een bedrag en je zet als laatste een x in de kolom of het een maandelijkse inkomst, een inkomst per kwartaal of een jaarlijkse inkomst is.

### Tabblad uitgaven
Dit is het tabblad waar je al je uitgaven op kunt sommen. Er is voldoende ruimte om alle vaste kosten te vermelden. In het originele bestand staan al veel voorbeeld uitgaven. Je kunt deze zo invullen of eventueel aanpassen naar je eigen situatie. Het invullen gaat op dezelfde manier als bij de inkomsten. Je vult een uitgave in, het bedrag en zet een x in de kolom of het een maandelijkse uitgave, een uitgave per kwartaal of een jaarlijkse uitgave is.

### Tabblad contracten
Dit tabblad is een aanvulling op de uitgaven. Sommige van de uitgaven hebben een contractduur. Deze termijn kan ingevuld worden. Dit tabblad werkt voor een groot deel automatisch aan de hand van het tabblad uitgaven. In de kolom # vul je het nummer van de uitgave (uit het tabblad uitgaven) in, de gegevens van de uitgave worden vervolgens automatisch ingevuld. Als je een vervaldatum invult, berekend de sheet automatisch het aantal dagen tot deze datum. Ook kun je een alternatief bedrag invullen. Het bedrag dat bespaart kan worden staat op het tabblad overzicht.

## Vragen
Vragen, opmerkingen en problemen kunnen gemeld worden bij de issues: https://github.com/golles/excel-financien/issues

